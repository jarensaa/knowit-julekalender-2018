# Snille barn i Oslo

Av: Ole Steinar Skrede og Peder Thorup

Julenissen er en travel mann og er avhengig av hjelp fra alvene for å bringe julen i havn. Blant annet så må han holde orden på hvilke barn som har vært snille. For å få til dette så har han fordelt ansvaret for ulike deler av landet på alvene.

Alven Brutus har fått ansvar for å sjekke hvilke barn som har vært snille langs Ring 3 i Oslo. Selv om alvene har hatt god tid på seg, så har Brutus utsatt oppgaven sin til siste liten, og han begynner nå å få veldig dårlig tid.

Brutus innser at eneste måte å rekke innom alle barna er om han finner den raskeste ruten som besøker alle koordinatene og returnerer tilbake der han startet.

Han prøver febrilsk å regne ut den korteste ruten, men innser raskt at det vil ta en evighet å løse problemet med mindre han klarer å finne på noe smart. Kan du hjelpe Brutus?

Hva er lengden til den korteste ruten Brutus kan velge gitt [disse koordinatene](https://s3-eu-west-1.amazonaws.com/knowit-julekalender-2018/input-luke-22.txt)? Lista inneholder et koordinat per linje. Hvert koordinat er kommaseparert, mens punktum er desimalseparator. Avstand mellom to koordinater beregnes med euklidsk distanse. Svaret skal rundes av til nærmeste heltall.
